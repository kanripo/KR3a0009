# -*- mode: mandoku-view; -*-
#+TITLE: 揚子法言
#+DATE: 2015-08-24 22:57:09.923594
#+PROPERTY: ID KR3a0009
#+PROPERTY: BASEEDITION SBCK
#+PROPERTY: JUAN 御製書揚雄法言
<pb:KR3a0009_WYG_000-1a>¶
御製書揚雄法言¶
偶觀法言用智之句喜其有卓識可謂明哲矣夫奔壘¶
之車沉流之航迫不及待安用其智然不有未奔沉之¶
先乎是誠明哲者所宜思也既而笑雄之能為比言而¶
不能行夫劉棻為車航之小而莽為車航之大劇秦美¶
新為在奔沉之先乎抑在奔沉之後乎雄何不思於奔¶
沉之先以致生而有投閣之驚死而蒙莽大夫之諡則¶
是雄之為言仍虗飾之車有繫之航耳吾於是知言顧¶
<pb:KR3a0009_WYG_000-1b>¶
行行顧言之為難也且以知立言之不可不慎也¶
#+PROPERTY: JUAN 提要
<pb:KR3a0009_WYG_000-2a>¶
欽定四庫全書　　　　　子部一¶
　揚子法言　　　　　　　儒家類¶
　　提要¶
　　　　(臣/)等謹案揚子法言十卷漢揚雄撰宋司馬¶
　　　　光集注考漢書藝文志儒家揚雄所序三十¶
　　　　八篇注曰法言十三雄本傳具列其目曰學¶
　　　　行第一吾子第二脩身第三問道第四問神¶
　　　　第五問明第六寡見第七五百第八先知第¶
<pb:KR3a0009_WYG_000-2b>¶
　　　　九重離第十淵騫第十一君子第十二孝至¶
　　　　第十三凡所列漢人著述未有若是之詳者¶
　　　　葢當時甚重雄書也自程子始謂其蔓衍而¶
　　　　無斷優柔而不决蘇軾始謂其以艱深之詞¶
　　　　文淺易之説至朱子作通鑑綱目始書莽大¶
　　　　夫揚雄死雄之人品著作遂皆為儒者所輕¶
　　　　若北宋之前則大抵以為孟荀之亞故光作¶
　　　　潛虛以擬太元而又採諸儒之説以注此書¶
<pb:KR3a0009_WYG_000-3a>¶
　　　　考自漢以來有侯芭注六卷宋衷注十三卷¶
　　　　李軌解一卷辛徳源注二十三卷又有栁宗¶
　　　　元注宋咸廣注呉祕注至光之時惟李軌栁¶
　　　　宗元宋咸呉祕之注存故光裒合四家増以¶
　　　　已意原序稱各以其姓别之然今本獨李軌¶
　　　　注不著名餘則以宗元曰咸曰祕曰光曰為¶
　　　　辨葢傳刻者所改題也舊本十三篇之序列¶
　　　　於書後葢自書序詩序以來體例如是宋咸¶
<pb:KR3a0009_WYG_000-3b>¶
　　　　不知書序為偽孔傳所移詩序為毛公所移¶
　　　　乃謂子雲親㫖反列卷末甚非聖賢之㫖今¶
　　　　升之章首取合經義其説殊謬然光本因而¶
　　　　不改今亦仍之焉乾隆四十五年十二月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 宋咸重廣注揚子法言原序
<pb:KR3a0009_WYG_000-4a>¶
宋咸重廣注揚子法言原序¶
太儀之體渾淪無窮者也非夫周服諸家之論則度舎¶
之紀兹或罔焉欲明緯象不可得也羣經之文支離寡¶
要者也非夫孔傳衆氏之解則章趣之㑹無乃隠焉欲¶
辨綱常不可得也故先儒於聖人之書所以亹亹而為¶
已任者蓋此爾惟西京博士毛萇傳詩頗號太略鄭康¶
成大懼夫泯之弗行思覺於後故増之箋言而三百廓¶
如也自鳳徳云衰諸子繼作亞聖之譔獨揚孟而已七¶
<pb:KR3a0009_WYG_000-4b>¶
篇有趙臺卿為之題頗詳真經有范叔明為之解甚悉¶
惟法言者蓋時有請問子雲用聖人之法以應荅之也¶
凡有十三篇東晋李軌雖為之註然愈略於毛公之為¶
唐栁宗元刪定雖釋二三而不能盡補其亡誤故中有¶
義易决者反疏之(如五聲十二律面友戰/悸之類甚顯而反釋之)理尚秘者則¶
虛焉(如猗頓之孝書與經同雉噫秦縊狐螾/不膢臘褐博没齒之類甚秘而反闕之)闕文者弗¶
能正(如衆人所不能/踰脫不字之類)譌字者乃無辯(如聖人不干/作不手之類)至於¶
言不詁(如殪傷/剬之類)而事不屬(如遷善隔㫁/參辰之類)議失㫖(如風不/再實録)¶
<pb:KR3a0009_WYG_000-5a>¶
(多愛周人行秦人/□行有病曼之類)而舉失類(如擊劒北賊莽/篡擬㤗之類)已什其手¶
是使揚氏之意尚有所晦學子不能無冗豫也故康成¶
之志咸敢竊而取焉凡禆其闕糾其失五百餘條且署¶
咸曰以别舊貫觀夫詩書小序並冠諸篇之前蓋所以¶
見作者之意也法言毎篇之序皆子雲親㫖反列於卷¶
末甚非聖賢之法今升之於章首取合經義第次之由¶
隨篇具析其有艱字音切來理盡譜于後仍條其舊以¶
為十卷雖不能廣翼賢業庶充巾笥為詒謀之具云景¶
<pb:KR3a0009_WYG_000-5b>¶
祐三年二月日著作佐郎知尤溪縣事宋咸序¶
#+PROPERTY: JUAN 宋咸進重廣註揚子法言原表
<pb:KR3a0009_WYG_000-6a>¶
宋咸進重廣註揚子法言原表¶
臣咸言臣聞魯堂諸子皆宗聖以宣猷漢室羣儒多註¶
書而顯氏矧遘㑹昌之旦敢忘釋詁之勤願塵典學之¶
明庶補傳疑之闕臣誠惶誠恐頓首頓首臣竊以前聖¶
既没微言即淪並行者非先王之流横議者皆處士之¶
輩儒綱盡弛民極都棼惟鄒國孟軻蘭陵荀況下及劉¶
世復生揚雄咸能著書更相樹道闢王基於絶代振天¶
爵於羣倫若趙岐之釋孟篇如楊倞之箋荀㫖大決宧¶
<pb:KR3a0009_WYG_000-6b>¶
奥靡留洞疑惟彼法言凖夫論語文髙而絶義祕而淵¶
雖李郁亭解之於前栁宗元裁之於後然多疏略猶或¶
誤遺凡坦然易别之條則五行俱下而詮釋洎卓爾難¶
明之意則一辭不措而闕亡遂使十三篇之㫖趣未融¶
數百年之駕說猶昧唐陸徳明云註既釋經經由註顯¶
若讀註不曉則經義難明誠此之謂也臣爰自効官未¶
嘗廢學因念子雲之業蓋紹仲尼之綱比縁從政之餘¶
輙恣討論之究増加剖理庶所詳明然聖人之門誠難¶
<pb:KR3a0009_WYG_000-7a>¶
言而是戒況愚夫之慮或有得而可收恭惟景祐體天¶
法道欽文聰武聖神孝徳皇帝陛下道冠先天業恢長¶
世若唐虞之稽古監商周而右文雖祕藏之多俾加於¶
采正在小説之異罔忽於棄遺臣是敢前冐邦刑仰干¶
天聽終篇稱善儻垂衡石之觀以文化成願廣鴻都之¶
教臣所重廣註揚子法言一十卷謹繕冩成三䇿隨表¶
昧死詣東上閤門投進以聞臣黷犯宸嚴無任屛營激¶
切之至臣誠惶誠恐頓首頓首謹言景祐四年十月十¶
<pb:KR3a0009_WYG_000-7b>¶
六日給事郎守祕書著作佐郎宋咸表¶
#+PROPERTY: JUAN 司馬光註揚子法言序
<pb:KR3a0009_WYG_000-8a>¶
司馬光註揚子法言序¶
韓文公稱荀子以為在軻雄之間又曰孟子醇乎醇者¶
也荀與揚大醇而小疵三子皆大賢祖六藝而師孔子¶
孟子好詩書荀子好禮揚子好易古今之人共所宗仰¶
如光之愚固不敢議其等差然揚子之生最後監於二¶
子而折衷於聖人潛心以求道之極致至于白首然後¶
著書故其所得為多後之立言者莫能加也雖未能無¶
小疵然其所潛最深矣恐文公所云亦未可以為定論¶
<pb:KR3a0009_WYG_000-8b>¶
也孟子之文直而顯苟子之文富而麗掦子之文簡而¶
奥唯其簡而奥也故難知學者多以為諸子而忽之晋¶
祠部郎中李軌始為之註唐栁州刺史栁宗元頗補其¶
闕景祐四年詔國子監校揚子法言嘉祐二年七月始¶
校畢上之又詔直祕閣吕夏卿校定治平元年上之又¶
詔内外制㸔詳二年上之然後命國子監鏤版印行故¶
著作佐郎宋咸司封貟外郎吳祕皆嘗註法言光少好¶
此書研精竭慮歴年已多今老矣計智識所及無以復¶
<pb:KR3a0009_WYG_000-9a>¶
進竊不自揆輙采諸家所長附以已意名曰集註凡觀¶
書者當先正其文辨其音然後可以求其義故相宋公¶
(庠/)家有李祠部註本及音義最為精詳音義多引天復¶
本未知天復何謂也諸公校法言者皆據以為正宋著¶
作吴司封亦據李本而其文多異同音義皆非之以為¶
俗本今獨以國子監所行者為李本宋著作吳司封本¶
各以其姓别之或參以漢書從其通者以為定本先審¶
其音乃解其義然此特愚心所安未必皆是兾來者擇¶
<pb:KR3a0009_WYG_000-9b>¶
焉元豐四年十一月己丑涑水司馬光序¶
